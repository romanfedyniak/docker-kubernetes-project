# Стрічка

Стрічка - це послідовність символів. В коді записується за допомогою символів в UTF-8 у подвійних лапках:

``` periwinkle linenums="0"
"привіт"
```

## Конструктор

Конструктор має наступну сигнатуру

``` periwinkle linenums="0"
Стрічка(значення)
```

Приймає будь-яке значення, та приводить його до стрічки.

## Екранування, спеціальні символи

За допомогою символу "\" в стрічку можна вписати спеціальні символи. У Барвінку для поліпшення ергономіки спеціальні символи мають як англійський варіант, так і українську версію.

### Таблиця спеціальних символів

| Символ | Українізована версія | Опис |
| ------ | -------------------- | ---- |
| \"     |                      | Вставляє в стрічку символ `"`                                               |
| \\\\   |                      | Вставляє в стрічку символ `\`                                               |
| \a     | \а                   | Звуковий сигнал                                                             |
| \b     | \б                   | Вставляє в стрічку символ `Backspace`                                       |
| \f     | \ф                   | Перехід на нову сторінку(Після використання символу, принтер продовжує друкування з нової сторінки. В консолі зазвичай працює як `\в`.)     |
| \n     | \н                   | Перехід на новий рядок                                                      |
| \r     | \р                   | Повернення каретки(переміщує каретку до лівого краю)                        |
| \t     | \т                   | Табуляція(відступ)                                                          |
| \v     | \в                   | Вертикальна табуляція(переміщення на один рядок униз у тому самому стовпці) |
| \0     |                      | Вставляє в стрічку нульовий символ                                          |


## Конкатенація

Конкатенація проходить за допомогою оператора `+`

``` periwinkle linenums="0"
друкр("число " + 1) // Виведе в консоль "число 1"
```

В стрічках оператора `+` перевантажений так, що він може приймати будь який тип об'єкта, якщо в ньому реалізований метод `toString`, винятком є тип [Ніц](null.md)

``` periwinkle linenums="0" title="конкатенація.бр"
друкр("" + ніц)
```
Виведе:
``` console linenums="0"
$ барвінок конкатенація.бр
 На стрічці 1 знайдено помилку
 ПомилкаТипу: Непідтримувані типи операндів "String" та "Null" для оператора +
```

## Стрічковий ітератор

Стрічка реалізовує [ітератор](../iterators.md), який обходить символи стрічки зліва направо.

## Атрибути

+ `#!periwinkle Стрічка.видалитиЗакінчення(закінчення)` - Якщо закінчення стрічки збігається з переданим, то метод повертає нову стрічку без цього закінчення.
+ `#!periwinkle Стрічка.видалитиПрефікс(префікс)` - Якщо префікс стрічки збігається з переданим, то метод повертає нову стрічку без префіксу.
+ `#!periwinkle Стрічка.вставити(індекс, стрічка)` - Повертає стрічку, в яку вставлено передану стрічку за вказаним індексом. Викидає помилку `ПомилкаІндексу`, якщо індекс більший за довжину стрічки.
+ `#!periwinkle Стрічка.встановити(індекс, стрічка)` - Повертає стрічку, в якій символ за вказаним індексом замінено на передану стрічку. Викидає помилку `ПомилкаІндексу`, якщо індекс більший за довжину стрічки.
+ `#!periwinkle Стрічка.довжина()` - Повертає кількість символів в стрічці.
+ `#!periwinkle Стрічка.закінчуєтьсяНа(закінчення)` - Перевіряє, чи стрічка закінчується на передане закінчення.
+ `#!periwinkle Стрічка.замінити(що, чим)` - Повертає стрічку, в якій замінено всі входження переданої стрічки у заданій стрічці на нову стрічку.
+ `#!periwinkle Стрічка.знайти(стрічка)` - Повертає індекс першого входження переданої стрічки в заданій стрічці. Якщо стрічки з таким індексом не існує, то поверне -1.
+ `#!periwinkle Стрічка.копія()` - Повертає копію стрічки.
+ `#!periwinkle Стрічка.кількість(стрічка)` -  Повертає кількість входжень переданої стрічки в заданій стрічці.
+ `#!periwinkle Стрічка.містить(стрічка)` - Перевіряє, чи задана стрічка містить передану стрічку.
+ `#!periwinkle Стрічка.отримати(індекс)` - Повертає символ зі стрічки по індексу. Викидає помилку `ПомилкаІндексу`, якщо індекс більший за довжину стрічки. 
+ `#!periwinkle Стрічка.починаєтьсяНа(початок)` - Перевіряє, чи стрічка починається на переданий початок.
+ `#!periwinkle Стрічка.причепурити()` - Повертає стрічку, в якій видалені зайві пробіли на початку та в кінці.
+ `#!periwinkle Стрічка.причепуритиЗліва()` - Повертає стрічку, в якій видалені зайві пробіли на початку.
+ `#!periwinkle Стрічка.причепуритиСправа()` - Повертає стрічку, в якій видалені зайві пробіли в кінці.
+ `#!periwinkle Стрічка.підстрічка(початок, кількість)` -  Повертає стрічку, яка складається з символів заданої стрічки, що починаються з переданого індексу та охоплює задану кількість символів. Викидає помилку `ПомилкаІндексу`, якщо індекс більший за довжину стрічки.
+ `#!periwinkle Стрічка.розділити(роздільник)` -  Розбиває стрічку на підстрічки за заданим роздільником і повертає список цих підстрічок.

### Статичні методи
+ `#!periwinkle Стрічка.зліпити(роздільник, обєкти)` - Повертає стрічку, отриману з об'єднання переданих об'єктів через переданий роздільник.

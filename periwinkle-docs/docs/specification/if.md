# Умовний оператор Якщо

Умовний оператор Якщо - в залежності від істинності умови виконує або не виконує блок коду.

## Синтаксис

Умовний оператор Якщо записується за допомогою таких ключових слів, як: `якщо`, `або якщо`, `інакше`:

``` linenums="0"
якщо <умова>
    [код]
або якщо <умова>
    [код]
інакше
    [код]
кінець
```

+ Блоки `або якщо` та `інакше` можна пропустити, але блок `якщо` має бути завжди. 
+ Блок `або якщо` може повторюватись скільки завгодно раз.
+ Блок `інакше` може бути тільки один.

## Семантика

Якщо умова в блоку `якщо` істинна, то виконується його блок коду, якщо ні, то виконання перейде до блоків `або якщо`, де перевіряється наступна умова. Якщо яка-небудь умова виявляється істинною, то виконується відповідний блок коду і програма завершує виконання умовного оператора. Якщо ж жодна умова не є істинною, то програма переходить до блоку коду оператора `інакше`, якщо він визначений.
